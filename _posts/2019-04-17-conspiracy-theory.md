---
layout: post
image: images/posts/conspiracy-theory.jpg
twitter: images/posts/conspiracy-theory-twitter.jpg
title: "تئوری توطئه؛ همش کار خودشونه؟"
excerpt: "تئوری توطئه علت تمام وقایع را توطئه‌ی دست‌های پنهان و سازمان‌های مخوف می‌پندارد. اما چرا تئوری‌های توطئه برای مردم جذابیت دارد؟"
tags:
- "تئوری توطئه"
- "روان‌شناسی"
- "Conspiracy Theory"
categories:
- "جامعه"
published: true
comments: true
date: 2019-04-17 12:00:00 +0000
---

## تئوری توطئه چیست؟

<blockquote class="blockquote">
  <p class="mb-0">کسی که به تئوری توطئه مبتلاست، تمام وقایع عمده‌ی سیاسی و سیر حوادث و مشی وقایع تاریخی را در دست پنهان و قدرتمند سیاست بیگانه و سازمان‌های مخوف سیاسی و اقتصادی و حتی مذهبی وابسته به آن سیاست می‌پندارد. به گمان او همه‌ی انقلاب‌ها، شورش‌ها، جنگ‌ها، عقب‌ماندگی‌ها و وابستگی‌های اقتصادی و سیاسی، برآمدن و فروپاشی سلسله‌ها و دولت‌ها، ترورهای سیاسی و حتی کمبود محصولات کشاورزی، سقوط ارزش پول، قحطی‌ها و زلزله‌ها را دست پنهان بیگانه کارگردانی می‌کند و همه‌ی رجال کشور همچون عروسکان خیمه شب‌بازی حرکت می‌کنند و اراده‌ای از خود ندارند. کسی که به تئوری توطئه مبتلاست، به نظر خود ایمان و اعتقاد دارد و بر این باور است که «تو مویی بینی و من پیچش مو، تو ابرو و من اشارت‌های ابرو».</p>
  <footer class="blockquote-footer">احمد شریف، <cite title="Source Title"><a href="https://www.noormags.ir/view/fa/articlepage/320205" title="توهم توطئه" rel="nofollow" target="_blank">توهم توطئه</a></cite></footer>
</blockquote>

<a href="https://en.wikipedia.org/wiki/Jesse_Walker" title="Jesse Walker" rel="nofollow" target="_blank">Jesse Walker</a>، نویسنده‌ی کتاب _ایالات متحده‌ی پارانویا_، تئوری‌های توطئه را به ۵ دسته تقسیم می‌کند:
<ul>
  <li><strong>دشمن خارجی</strong>: گروهی خارج از جامعه که از بیرون توطئه می‌کند.</li>
  <li><strong>دشمن داخلی</strong>: گروهی که به ملت نفوذ کرده و قابل تشخیص با سایر شهروندان نیست.</li>
  <li><strong>دشمن بالایی</strong>: گروهی در قدرت که برای منافع خود فعالیت می‌کنند.</li>
  <li><strong>دشمن پایینی</strong>: گروهی از طبقه‌ی کارگر که قصد نابودی نظام اجتماعی را دارند.</li>
  <li><strong>توطئه‌های خیرخواهانه</strong>: گروهی مخفی که در پشت پرده قصد نجات دنیا را دارند.</li>
</ul>

از نام‌آشنا ترین تئوری‌های توطئه می‌توان به <a href="https://fa.wikipedia.org/wiki/%D8%AA%D8%A6%D9%88%D8%B1%DB%8C%E2%80%8C%D9%87%D8%A7%DB%8C_%D8%AA%D9%88%D8%B7%D8%A6%D9%87_%DB%B1%DB%B1_%D8%B3%D9%BE%D8%AA%D8%A7%D9%85%D8%A8%D8%B1" title="تئوری‌های توطئه ۱۱ سپتامبر" rel="nofollow" target="_blank">حمله‌ی تروریستی ۱۱ سپتامبر</a>، <a href="https://fa.wikipedia.org/wiki/%D9%85%D8%AB%D9%84%D8%AB_%D8%A8%D8%B1%D9%85%D9%88%D8%AF%D8%A7" title="مثلث برمودا" rel="nofollow" target="_blank">مثلث برمودا</a>، <a href="https://fa.wikipedia.org/wiki/%D9%87%D8%A7%D8%B1%D9%BE" title="هارپ" rel="nofollow" target="_blank">پروژه‌ی هارپ</a> و دسیسه‌های داخلی و خارجی روسیه، انگلیس، امریکا و فراماسونری در ایران اشاره کرد. استفاده از عباراتی مثل ***«همش کار خودشونه»*** خطاب به گروه‌های مختلف پس از هر رویداد، برای هر ایرانی آشناست.

<center><figure class="figure">
  <a href="https://www.flickr.com/photos/28396605@N00/5132403491" title="Rally to Restore Sanity" rel="nofollow" target="_blank"><img src="https://upload.wikimedia.org/wikipedia/commons/thumb/7/73/Rally_to_Restore_Sanity_%285133012252%29.jpg/621px-Rally_to_Restore_Sanity_%285133012252%29.jpg" class="figure-img img-fluid rounded" alt="۱۱ سپتامبر کار خودی‌ها بود"></a>
  <figcaption class="figure-caption text-center">متن: ۱۱ سپتامبر کار خودی‌ها بود.</figcaption>
</figure></center>

باور به تئوری‌های توطئه نه تنها روز به روز <a href="https://www.ncbi.nlm.nih.gov/pubmed/21751999" title="Conspiracist ideation in Britain and Austria" rel="nofollow" target="_blank">گسترده‌تر می‌شود</a>، بلکه تابع <a href="https://www.ncbi.nlm.nih.gov/pubmed/18512419" title="The hidden impact of conspiracy theories" rel="nofollow" target="_blank">اثر شخص ثالث</a> است. یعنی هر کسی تصور می‌کند که دیگران بیشتر از خودش به تئوری‌های توطئه باور دارد. باور به این توطئه‌ها زمانی اهمیت می‌یابد که این تفسیرهای غلط از رویدادها، منجر به بی‌اعتمادی به نهادهای اجتماعی و سیاسی، عدم همکاری با سیستم‌های عدالت کیفری، <a href="https://www.ncbi.nlm.nih.gov/pubmed/20206284" title="The Immunisation Beliefs and Intentions Measure" rel="nofollow" target="_blank">تصمیم‌های اشتباه پزشکی</a> و سایر تصمیم‌های اشتباه و آسیب‌زننده می‌گردد.

<blockquote class="blockquote">
  <p class="mb-0">ما همیشه این سؤظن را داشتیم که مصدق عامل انگلیس‌هاست، سؤظنی که تظاهرات آتی او به عنوان یک ناسیونالیست ضد انگلیسی در آن نقصانی به وجود نیاورد. پدرم به طور قطع از مدت‌ها قبل نسبت به ارتباط او با انگلیسی‌ها مشکوک بود و به همین دلیل او را در سال ۱۳۱۸ به اتهام جاسوسی برای انگلستان بازداشت کرد که برعکس باعث افزایش بیش از پیش نفوذ انگلیسی‌ها بر سیاست‌های ملی ایران گشت.</p>
  <footer class="blockquote-footer">محمدرضا پهلوی، <cite title="Source Title"><a href="https://www.amazon.com/Answer-History-Mohammad-Reza-Pahlavi/dp/0772012962" title="پاسخ به تاریخ" rel="nofollow" target="_blank">پاسخ به تاریخ</a></cite></footer>
</blockquote>

اما چرا تئوری‌های توطئه اینقدر گستردگی و جذابیت دارند؟

## هر سوال پاسخی، و هر ظلم عاقبتی دارد
روان‌شناسان اجتماعی <a href="https://www.researchgate.net/publication/224012628_Belief_in_US_Government_Conspiracies_Against_Blacks_Among_Black_and_White_College_Students_Powerlessness_or_System_Blame" title="Belief in US Government Conspiracies Against Blacks Among Black and White College Students" rel="nofollow" target="_blank">معتقدند</a>، مردم تئوری‌های توطئه را باور می‌کنند تا تضادهای شخصی و اجتماعی را توجیه و یا بی‌عدالتی‌های اجتماعی را سرزنش کنند. <a href="https://www.ncbi.nlm.nih.gov/pubmed/23734136" title="Measuring belief in conspiracy theories" rel="nofollow" target="_blank">همچنین</a> هر چه افراد احساس ناتوانی و بی‌اهمیتی بیشتری در جامعه داشته باشند، به تئوری‌های توطئه بیشتر باور خواهند داشت.

نیاز به یافتن پاسخ ساده و صریح برای یک مسئله که در روانشناسی <a href="https://www.ncbi.nlm.nih.gov/pubmed/7815301/" title="Individual differences in need for cognitive closure" rel="nofollow" target="_blank">***فرجام‌خواهی***</a> نامیده می‌شود و تمایل به یافتن مقصرهای بزرگ برای رویدادهای بزرگ، از عوامل مهم ایجاد و باور تئوری‌های توطئه است. فرجام‌خواهی ریشه در تمایل افراد به نظم و ترتیب و عدم تمایل (<a href="https://en.wikipedia.org/wiki/Cognitive_dissonance" title="Cognitive dissonance" rel="nofollow" target="_blank">ناهماهنگی شناختی</a>) به ابهام و آشوب دارد. این فرآیند در دو مرحله صورت می‌پذیرد: ***انسداد*** به معنای نیاز فوری برای یافتن پاسخ، و ***انجماد*** به معنای حفظ پاسخ پیدا شده به هر قیمتی.

پس از این که فرد تئوری توطئه را پذیرفت، دیگر تمایلی به اسناد و شواهدی که توطئه را رد می‌کند، نشان نخواهد داد. این موضوع <a href="https://fa.wikipedia.org/wiki/%D8%B3%D9%88%DA%AF%DB%8C%D8%B1%DB%8C_%D8%AA%D8%A3%DB%8C%DB%8C%D8%AF%DB%8C" title="سوگیری تائیدی" rel="nofollow" target="_blank">***سوگیری تائیدی***</a> (Confirmation bias) نام دارد که طی آن، فرد اطلاعاتی را که با باورهای خود تطابق داشته باشد تائید و از اطلاعاتی که با باورهایش مغایرت دارد چشم‌پوشی می‌کند.

هرچه محدودیت زمانی و درگیری ذهنی فرد بیشتر باشد، نیاز به فرجام‌خواهی بیشتر و در مقابل، هرچه احساس مسئولیت بیشتر باشد، نیاز کاهش پیدا خواهد کرد. تحقیقات <a href="https://www.researchgate.net/publication/232606388_Review_of_Enemies_of_freedom_Understanding_right-wing_authoritarianism" title="Understanding right-wing authoritarianism" rel="nofollow" target="_blank">نشان می‌دهند</a> که افراد با نگرش اقتدارگرایانه و تمایل به گروه‌های راست سیاسی، تئوری‌های توطئه‌ی سیاسی را کمتر می‌پذیرند زیرا نهادهای دولتی را مشروع و از نظر اخلاقی فسادناپذیر می‌دانند. در مقابل، این افراد به تئوری‌های توطئه‌ی دیگر، مانند توطئه‌های دینی و نژادی باور دارند. بنابر این به نظر می‌رسد نگاه و باورهای سیاسی بیشتر از این که با میزان پذیرش تئوری‌های توطئه در ارتباط باشد، با موضوع توطئه مرتبط است.

## مار گزیده و ریسمان سیاه و سفید
سابقه‌ی توطئه‌پردازی واقعی و فقدان آزادی بیان، مردم را در برابر شایعات و تئوری‌های توطئه آسیب‌پذیر می‌کند.

مهم‌ترین عامل در اشاعه‌ی تئوری توطئه، عامل عینی یعنی تجربه‌ی توطئه‌ی واقعی است. کمتر کشوری مانند ایران شرایط نیمه استعماری را تجربه کرده است. در شرایط نیمه استعماری، که دو قدرت استعماری به رقابت با هم می‌پردازند و بر علیه یکدیگر توطئه‌چینی و توطئه پردازی می‌کنند، زمینه‌ی مساعدی برای پرورش تئوری‌های توطئه فراهم می‌شود.

حکومت‌ها نیز از تئوری‌های توطئه استقبال و از آن برای نشان دادن قدرت خود استفاده می‌کنند.

<blockquote class="blockquote">
  <p class="mb-0">عرض کردم قتل بختیار انعکاس عجیبی در مردم کرده است. یک عده‌ی دیگر هم از این قدرت عجیب دستگاه شاهنشاه، ماست‌ها را کیسه کرده‌اند. حتی می‌گویند آن دو نفر جوانی که هواپیمای ملی ما را ربودند، مامورین ساواک بودند که می‌خواستند رد گم کنند. شاهنشاه خندیدند. فرمودند این قسمت که مهمل است ولی شما تائید بکنید. چه بهتر که قدرت ما هم مثل قدرت سابق انگلیس‌ها افسانه‌ای بشود.</p>
  <footer class="blockquote-footer">اسدالله علم، <cite title="Source Title"><a href="https://www.noormags.ir/view/en/articlepage/468071" title="داوری، سخنی در کارنامه‌ی ساواک" rel="nofollow" target="_blank">داوری، سخنی در کارنامه‌ی ساواک</a></cite></footer>
</blockquote>

<center><figure class="figure">
  <img src="https://upload.wikimedia.org/wikipedia/commons/thumb/2/2a/TinFoilHat002.jpg/640px-TinFoilHat002.jpg" class="figure-img img-fluid rounded" alt="کلاه فویلی که به اعتقاده عده‌ای از ذهن‌خوانی مردم توسط حکومت‌ها جلوگیری می‌کند.">
  <figcaption class="figure-caption text-center">کلاه فویلی که به اعتقاده عده‌ای از ذهن‌خوانی مردم توسط حکومت‌ها جلوگیری می‌کند.</figcaption>
</figure></center>

## توطئه‌های شاعرانه
سنت باور به تئوری‌های توطئه احتمالا ریشه در تاریخ و فرهنگ نیز دارد. تئوری‌های توطئه‌ی ادبی و شاعرانه‌ای از شاهنامه‌ی فردوسی و توطئه‌های انیران اهریمنی علیه ایران یزدانی، توطئه‌های شرق و غرب علیه ایرج، اعتقاد به طالع و دسیسه‌های فلک، تئوری‌های توطئه را تقویت می‌کند. تاریخ‌نگاری ادبی، تفکر اسطوره‌ای و اغراق شاعرانه حتی در مسائل سیاسی بی‌تاثیر به نظر نمی‌رسد.

<blockquote class="blockquote">
  <p class="mb-0">در مبنای کلی، به تمامی سرزمین های غیر ایرانی انیران گفته می شود اما در نوشته های دینی، این مفهوم برای اشاره به دشمنان زرتشتیان و ایرانیان به کار رفته است. برای فردوسی، انیرانیان نیروهای اهریمنی‌ای هستند که همیشه مانع از دستیابی ایران‌زمین به آرامشند.</p>
  <footer class="blockquote-footer"><cite title="Source Title"><a href="https://fa.wikipedia.org/wiki/%D8%A7%D9%86%DB%8C%D8%B1%D8%A7%D9%86" title="انیران" rel="nofollow" target="_blank">انیران</a></cite>، ویکی‌پدیا</footer>
</blockquote>

## چه کنیم؟
***رها کنید!*** بعضی از افراد معتقد به تئوری‌های توطئه، هرگونه تلاش برای رد باورهایشان را بخشی از همین توطئه تلقی می‌کنند. قانع کردن این گروه با بیان یافته‌های علمی عملا غیرممکن به نظر می‌رسد.

***زیر سوال ببرید!*** در مواردی با شدت کمتر، زیرسوال بردن منطق افراد راه ساده‌تری به نظر می‌رسد:
<ol>
  <li> از فرد بخواهید عنوان تئوری را صریح و مشخص بیان کند.</li>
  <li> شرط <a href="https://en.wikipedia.org/wiki/Falsifiability" title="Falsifiability" rel="nofollow" target="_blank">ابطال‌پذیری</a> را به عنوان یکی از شروط اصلی یک تئوری علمی مطرح کنید. در صورتی که فرد ادعا کند که رد تئوری او ممکن نیست، تئوری علمی نیست.</li>
  <li> از او بخواهید مشاهدات و دلایل اثبات ادعایش را توضیح دهد.</li>
  <li> با پذیرش شرط ابطال‌پذیری، رد هر مشاهده و دلیل به معنای رد تئوری مطرح شده خواهد بود.</li>
</ol>
خواهید دید که فرد چه دلایلی برای مثلا ارتباط بین واکسن و اوتیسم و یا ارتباط بین سیل و هارپ مطرح می‌کند. تا چه حدی ابطال‌پذیری ادعای خود را می‌پذیرد و در صورت رد دلایلش، چه واکنشی نشان خواهد داد. این پروسه نشان می‌دهد که منطق افراد تا چه میزانی از روش‌های علمی تبعیت می‌کند.

***بنویسید!*** همانطور که خواندید، یکی از دلایل ایجاد و باور تئوری‌های توطئه، نداشتن پاسخی ساده و صریح برای یک مسئله است. درباره‌ی دلایل علمی پدیده‌ها و وقایع به زبان ساده بنویسید تا توهم توطئه جای علم را پر نکند.

از تجربیات خود در برابر تئوری‌های توطئه بنویسید. شما چه واکنشی نشان داده‌اید؟

<small>تصویر کاور از <a href="https://icons8.com" title="Ouch.pics" rel="nofollow" target="_blank">Ouch.pics</a></small>

<script type="application/ld+json">
{
  "@context": "https://schema.org",
  "@type": "FAQPage",
  "mainEntity": [{
    "@type": "Question",
    "name": "تئوری توطئه چیست؟",
    "acceptedAnswer": {
      "@type": "Answer",
      "text": "<p>کسی که به تئوری توطئه مبتلاست، تمام وقایع عمده‌ی سیاسی و سیر حوادث و مشی وقایع تاریخی را در دست پنهان و قدرتمند سیاست بیگانه و سازمان‌های مخوف سیاسی و اقتصادی و حتی مذهبی وابسته به آن سیاست می‌پندارد. به گمان او همه‌ی انقلاب‌ها، شورش‌ها، جنگ‌ها، عقب‌ماندگی‌ها و وابستگی‌های اقتصادی و سیاسی، برآمدن و فروپاشی سلسله‌ها و دولت‌ها، ترورهای سیاسی و حتی کمبود محصولات کشاورزی، سقوط ارزش پول، قحطی‌ها و زلزله‌ها را دست پنهان بیگانه کارگردانی می‌کند و همه‌ی رجال کشور همچون عروسکان خیمه شب‌بازی حرکت می‌کنند و اراده‌ای از خود ندارند. کسی که به تئوری توطئه مبتلاست، به نظر خود ایمان و اعتقاد دارد و بر این باور است که «تو مویی بینی و من پیچش مو، تو ابرو و من اشارت‌های ابرو».</p>"
    }
  }, {
    "@type": "Question",
    "name": "تئوری توطئه بر چند نوع است؟",
    "acceptedAnswer": {
      "@type": "Answer",
      "text": "<p>Jesse Walker، نویسنده‌ی کتاب ایالات متحده‌ی پارانویا، تئوری‌های توطئه را به ۵ دسته تقسیم می‌کند:</p>
  <ul> <li><strong>دشمن خارجی</strong>: گروهی خارج از جامعه که از بیرون توطئه می‌کند.</li> <li><strong>دشمن داخلی</strong>: گروهی که به ملت نفوذ کرده و قابل تشخیص با سایر شهروندان نیست.</li> <li><strong>دشمن بالایی</strong>: گروهی در قدرت که برای منافع خود فعالیت می‌کنند.</li> <li><strong>دشمن پایینی</strong>: گروهی از طبقه‌ی کارگر که قصد نابودی نظام اجتماعی را دارند.</li> <li><strong>توطئه‌های خیرخواهانه</strong>: گروهی مخفی که در پشت پرده قصد نجات دنیا را دارند.</li> </ul>"
    }
  }, {
    "@type": "Question",
    "name": "چرا تئوری‌های توطئه اینقدر گستردگی و جذابیت دارند؟",
    "acceptedAnswer": {
      "@type": "Answer",
      "text": "<p>روان‌شناسان اجتماعی معتقدند، مردم تئوری‌های توطئه را باور می‌کنند تا تضادهای شخصی و اجتماعی را توجیه و یا بی‌عدالتی‌های اجتماعی را سرزنش کنند. همچنین هر چه افراد احساس ناتوانی و بی‌اهمیتی بیشتری در جامعه داشته باشند، به تئوری‌های توطئه بیشتر باور خواهند داشت.
  </p><p>
نیاز به یافتن پاسخ ساده و صریح برای یک مسئله که در روانشناسی فرجام‌خواهی نامیده می‌شود و تمایل به یافتن مقصرهای بزرگ برای رویدادهای بزرگ، از عوامل مهم ایجاد و باور تئوری‌های توطئه است.</p>"
    }
  }, {
    "@type": "Question",
    "name": "چرا کسانی که به تئوری‌های توطئه باور دارند، حقیقت را نمی‌پذیرند؟",
    "acceptedAnswer": {
      "@type": "Answer",
      "text": "<p>پس از این که فرد تئوری توطئه را پذیرفت، دیگر تمایلی به اسناد و شواهدی که توطئه را رد می‌کند، نشان نخواهد داد. این موضوع <b>سوگیری تائیدی</b> (Confirmation bias) نام دارد که طی آن، فرد اطلاعاتی را که با باورهای خود تطابق داشته باشد تائید و از اطلاعاتی که با باورهایش مغایرت دارد چشم‌پوشی می‌کند.</p>"
    }
  }, {
    "@type": "Question",
    "name": "در مقابله با تئوری توطئه چه باید کرد؟",
    "acceptedAnswer": {
      "@type": "Answer",
      "text":"<p><strong><em>رها کنید!</em></strong> بعضی از افراد معتقد به تئوری‌های توطئه، هرگونه تلاش برای رد باورهایشان را بخشی از همین توطئه تلقی می‌کنند. قانع کردن این گروه با بیان یافته‌های علمی عملا غیرممکن به نظر می‌رسد.</p>
  <p><strong><em>زیر سوال ببرید!</em></strong> در مواردی با شدت کمتر، زیرسوال بردن منطق افراد راه ساده‌تری به نظر می‌رسد:</p>
  <p>۱.‌ از فرد بخواهید عنوان تئوری را صریح و مشخص بیان کند.</p>
  <p>۲. شرط ابطال‌پذیری را به عنوان یکی از شروط اصلی یک تئوری علمی مطرح کنید. در صورتی که فرد ادعا کند که رد تئوری او ممکن نیست، تئوری علمی نیست.</p>
  <p>۳. از او بخواهید مشاهدات و دلایل اثبات ادعایش را توضیح دهد.</p>
  <p>۴. با پذیرش شرط ابطال‌پذیری، رد هر مشاهده و دلیل به معنای رد تئوری مطرح شده خواهد بود.</p>"}
    }]
  }
</script>
