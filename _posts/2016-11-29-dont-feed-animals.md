---
layout: post
image: https://typo.ir/images/posts/feed-animals.jpg
twitter: https://typo.ir/images/posts/feed-animals-twitter.jpg
title: "غذا رو نخور حیوان!"
excerpt:
  "آیا باید به حیوانات وحشی غذا داد؟ به چه حیواناتی می‌توان غذا داد؟ این کار
  چه تاثیری بر محیط زیست خواهد گذاشت؟"
tags:
  - "جواب ساده"
  - "تغذیه"
categories:
  - "محیط زیست"
published: true
comments: true
date: 2016-11-29 00:00:00 +0000
---

به نظر شما آیا نباید به حیوانات وحشی زیبا و مظلوم در این طبیعت آسیب‌دیده از فعالیت انسان‌ها، غذا داد؟ آیا با این کار به محیط زیست کمک نمی‌کنیم؟ در این پست خواهیم دید که چرا (به غیر از بعضی موارد استثنا) غذا دادن به حیوانات، بیش از اینکه سودمند باشد، به ضرر طبیعت است.

<img src="https://upload.wikimedia.org/wikipedia/commons/thumb/e/e6/Angelwing.jpg/218px-Angelwing.jpg" alt="Angel Wing Disease" class="rounded float-left pr-4">
### ۱. غذای انسان‌ها مناسب حیوانات نیست.
محتویات غذایی انسان‌ها مناسب حیوانات نیست. بدفرمی **بال فرشته** در اردک‌ها، غازها، قوها و سایر پرندگان آبی به دنبال تغذیه از نان، ذرت بو داده، شیرینی‌ها و سایر غذاهای انسانی شایع بوده و مسئول مرگ و میر تعداد زیادی از پرندگان وحشی است.

<div class="card mb-3">
  <div class="card-header"><h5>سندرم بال فرشته</h5><h6></h6></div>
  <div class="card-body">
    <span>بال فرشته یا <a href="https://lafeber.com/vet/waterfowl-diseases-a-cheat-sheet/#wing" title="Angel wing" rel="nofollow" target="_blank">Angel wing</a> سندرمی در پرندگان آب‌زی است که به دنبال آن بال پرندگان به سمت خارج برگشته و از عملکرد عادی خود خارج می‌شود. این سندرم به دنبال تغذیه با غذاهای انسانی با کالری و پروتئین بیشتر و ویتامین‌های D و E و منگنز کمتر از نیاز حیوان رخ می‌دهد.</span>
  </div>
</div>

مطالعه‌ای دیگر در دانشگاه Oxford <a href="https://academic.oup.com/conphys/article-lookup/doi/10.1093/conphys/cot032" title="Physiological effects of tourism and associated food provisioning in an endangered iguana" rel="nofollow" target="_blank">نشان می‌دهد</a> که چگونه تغذیه‌ی ایگواناها توسط توریست‌ها، منجر به آسیب‌های جدی رفتاری و فیزیولوژیک به این گونه‌ی در خطر انقراض شده است.

### ۲. کاهش قابلیت بقای حیوانات در طبیعت

با وابستگی حیوانات به تامین غذا از سوی انسان‌ها، مهارت جستجوی غذای آن‌ها کاهش می‌یابد. این موضوع در حیوان‌های جوان‌تر موجب می‌شود که با حذف عوامل انسانی از محیط، حیوان مهارت کافی برای یافتن غذا نداشته و شانس بقای کمتری در طبیعت داشته باشد.

### ۳. کاهش ترس طبیعی از انسان‌ها

تغذیه‌ی حیوانات وحشی، موجب از بین‌رفتن ترس طبیعی آن‌ها از انسان‌ها می‌شود. این موضوع احتمال آسیب متقابل حیوان و انسان را افزایش می‌دهد. غذا دادن به <a href="http://q13fox.com/2013/09/26/sea-lions-getting-aggressive-in-westport/" title="Aggressive Sea Lions said to chase dogs, people and rankle fishermen" rel="nofollow" target="_blank">شیرهای دریایی در سواحل واشنگتن</a> توسط مردم، موجب افزایش جمعیت این گونه در وست‌پورت و افزایش چشمگیر گزارش‌ها از حمله‌ی شیرهای دریایی به مردم و حیوانات اهلی در سواحل شهری شده است.

تحقیقی نشان داده‌است که توریست‌ها با غذا دادن به <a href="http://threatenedtaxa.in/ZooPrintJournal/2011/April/o266926iv111656-1662.pdf" title="Effect of human feeding on the road mortality of Rhesus Macaques" rel="nofollow" target="_blank">میمون‌های رزوس در هند</a>، موجب ورود این گونه به فضاهای شهری و افزایش معنادار مرگ و میر و تصادف مسافرین با این گونه شده. بررسی دیگر در سال ۱۹۹۸ میلادی، حاکی از تصادف سالانه بیش از ۱۱۰۰ خرس‌های سیاه با خودروها در پارک ملی یوسمیتی کالیفرنیا و ضرر مالی سالانه بیش از ۶۳۰ هزار دلار است.

برخورد پرندگان با هواپیماها از سایر مشکلات ایمنی و مالی نزدیکی حیات وحش به مناطق شهریست. این تعداد در ۲۰ سال اخیر افزایش معناداری پیدا کرده است. بر اساس <a href="https://www.aphis.usda.gov/wildlife_damage/nwrc/publications/factsheets/FS_urban_wildlife_conflicts.pdf" title="Reducing Urban Wildlife Conflicts" rel="nofollow" target="_blank">گزارش مشترک وزارت کشاورزی و اداره هوانوردی فدرال ایالات متحده</a> در سال ۲۰۰۹ میلادی، ۱۷۵۹ گزارش برخورد هواپیما در سال ۱۹۹۰ ثبت شده در حالی که این تعداد در سال ۲۰۰۸ به ۷۵۱۶ گزارش افزایش پیدا کرده. این افزایش شدید، هزینه‌ای حدود ۶۱۴ میلیون دلار در سال برای صنعت هوایی ایالات متحده به دنبال داشته.

### ۴. افزایش ریسک بیماری‌های حیوانی و انسانی

ازدیاد غذا در یک منطقه توسط انسان‌ها، موجب تمرکز جمعیت حیوانی در آن منطقه خواهد شد. این موضوع سبب افزایش میزان آلودگی‌هایی مانند مدفوع، ادرار، بزاق، باقی‌مانده‌های غذا و در نتیجه افزایش رشد باکتری‌ها و قارچ‌ها و بیماری‌ها می‌شود. بعلاوه تماس مستقیم بین انسان و حیوان، ریسک انتقال بیماری‌های بین گونه‌ای را افزایش می‌دهد.

### ۵. افزایش رفتارهای خشن درون گونه‌ای

افزایش جمعیت حیوانات موجب افزایش رقابت برای بقا و به دنبال آن، افزایش رفتارهای خشن درون گونه‌ای، افزایش جمعیت حیوانات شکارچی و به خطر افتادن گونه‌های کم‌جمعیت دیگر خواهد شد.

<div class="alert alert-secondary" role="alert">
  <a href="https://typo.ir/chernobyl-hbo/" title="چرنوبیل؛ واقعا چه رخ داد؟" target="_blank" class="alert-link"><img src="https://typo.ir/images/posts/chernobyl/chernobyl-cover.jpg" alt="image-right" style="width: 53px !important;height: 53px !important;" class="rounded float-right ml-3 mt-1"></a>مطالب دیگر وبلاگ با موضوع <a class="alert-link" href="https://typo.ir/categories#%D9%85%D8%AD%DB%8C%D8%B7%20%D8%B2%DB%8C%D8%B3%D8%AA" title="محیط زیست" target="_blank">محیط زیست</a> را بخوانید:<br><strong><a href="https://typo.ir/chernobyl-hbo/" title="چرنوبیل؛ واقعا چه رخ داد؟" target="_blank" class="alert-link">چرنوبیل؛ واقعا چه رخ داد؟</a></strong>
</div>

### چه باید کرد؟

- محتویات ظروف دورانداختنی را خالی کرده سپس دور بیاندازید. امکان گیرکردن سر بعضی حیوانات در ظروف، به دنبال بوکشیدن غذا و مرگ آن‌ها وجود دارد.
- به حیوانات خانگی خود در داخل منزل غذا دهید.
- از بسته بودن پلاستیک‌های زباله‌ی حاوی باقیمانده‌ی غذاها مطمئن شوید.
- از حیاط وحش از فاصله‌ی مناسبی لذت ببرید و در آن تغییر محسوسی ایجاد نکنید.

نظر شما چیست؟
